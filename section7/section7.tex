\section{Token sulla rete IoTeX}
Il token digitale protetto crittograficamente nativo della rete IoTeX (IOTX) è un componente principale dell'ecosistema della rete IoTeX stessa, ed è progettato per essere utilizzato esclusivamente sulla rete. Prima del lancio della mainnet IoTeX, esso esisterà come token compatibile ERC20 sulla blockchain Ethereum, che sarà trasformato iu un token sulla mainnet IoTeX quando questa sarà avviata.

IOTX è richiesto quale "cripto-carburante" virtuale per l'utilizzo di determinate funzioni progettate sulla rete IoTeX (come l'esecuzione di transazioni e l'esecuzione di applicazioni distribuite sulla rete IoTeX), fornendo gli incentivi economici che saranno consumati per incentivare i partecipanti a contribuire a sostenere l'ecosistema sulla Rete IoTeX. Sono necessarie risorse computazionali per l'esecuzione di varie applicazioni, e per eseguire transazioni sulla rete IoTeX, così come la convalida e la verifica di ulteriori blocchi/informazioni sulla blockchain, quindi i fornitori di questi servizi/risorse hanno bisogno di incentivi economici per la fornitura di tali risorse (come ad es. avviene per il "mining" sulla rete IoTeX) per mantenere l'integrità della rete, e IOTX sarà utilizzato come unità di scambio per quantificare e pagare i costi del consumo di risorse computazionali. IOTX sarà "estraibile" per 50 anni, e le ricompense per l'attività di estrazione si ridurranno nel tempo sulla base di un modello di riduzione a gradiente lineare.

IOTX è una parte integrante e indispensabile della rete IoTeX, perché in assenza di IOTX, non ci sarebbe alcuna unità di scambio comune per pagare tali costi, rendendo così insostenibile l'ecosistema basato sulla rete IoTeX.

IOTX è un token di utilità funzionale non rimborsabile che verrà utilizzato come unità di scambio tra i partecipanti sulla rete IoTeX. L'obiettivo di introdurre IOTX è di fornire una modalità di pagamento e di accordo conveniente e sicura tra i partecipanti che interagiscono all'interno dell'ecosistema sulla rete IoTeX. IOTX non rappresenta in alcun modo una quota azionaria, partecipazione, diritto, titolo o interesse in IoTeX Foundation Ltd. (la \textbf{Fondazione}), nei suoi affiliates o in qualsiasi altra società, impresa o iniziativa, né IOTX autorizzerà i titolari di token ad alcuna promessa di commissioni, entrate, profitti o rendimenti di investimento e non sono intesi a costituire titoli a Singapore o in qualsiasi giurisdizione pertinente. IOTX può essere utilizzato solo sulla rete IoTeX, e possedere IOTX non dà diritti, espliciti o impliciti, diversi dal diritto di utilizzare IOTX come mezzo per consentire l'utilizzo e l'interazione con la rete IoTeX.

In particolare, IOTX:

\begin{enumerate}[label=(\alph*)]
    \item non è rimborsabile e non può essere scambiato con denaro contante (o il suo valore equivalente in qualsiasi altra valuta virtuale) o qualsiasi obbligo di pagamento da parte della Fondazione o qualsiasi affiliato;

    \item non rappresenta o conferisce al titolare del token alcun diritto in qualsiasi forma relativamente alla Fondazione (o a uno qualsiasi dei suoi affiliati) o alle sue entrate o attività, incluso, ma non limitato a, alcun diritto di ricevere entrate, azioni, diritto o quota su proprietà future, quota o titolo, voto, distribuzione, rimborso, liquidazione, proprietà (comprese tutte le forme di proprietà intellettuale) o altri aspetti finanziari
    o diritti legali o diritti equivalenti, o diritti di proprietà intellettuale o qualsiasi altra forma di partecipazione in relazione alla rete IoTeX, alla Fondazione, al Distributore e/o loro fornitori di servizi;

    \item non è inteso a rappresentare denaro (compreso denaro elettronico), titoli, beni, obbligazioni, strumenti di debito o qualsiasi altro tipo di strumento finanziario o investimento;

    \item non rappresenta un prestito alla Fondazione o a uno qualunque dei suoi affiliati, non è destinato a rappresentare un debito dovuto dalla Fondazione o da qualcuno dei suoi affiliati, e non esiste alcuna attesa di profitto; e

    \item non fornisce al titolare del token alcuna proprietà o altro interesse nei confronti della Fondazione o alcuno dei suoi affiliati.
\end{enumerate}
